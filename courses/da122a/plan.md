---
title: "Planering för kursen Webbutveckling: Fortsättningskurs"
code: da122a
disqus: 1
---

# Planering

*Nedan presenteras planering för kursen gällande vårterminen 2016.*

## Beskrivning

Kursen är uppdelad i 6 moduler som behandlar olika områden inom webbprogrammering. Nedan presenteras en kort plan över dessa och därefter en kortare beskrivning av varje modul. Deadline för inlämningsuppgifterna i de olika modulerna finns på [It's learning](https://mah.itslearning.com/Index.aspx), oftast är detta på söndagen (23:59) för den sista veckan för modulen.

### Moduler

| Vecka | Moment | Deadline |
|:-----:|:------:|:--------:|
| 3 | [Introduktion](#introduktion-v3) ||
| 4 | [Don't make me think](l#dont-make-me-think-v4) ||
| 5 | [Trunk test](#trunk-test-v5) | [Inlämningsuppgift 1](/courses/da122a/assignments/uppg1.html) |
| 6 | [CSS: positionering och repetition](#css-positionering-och-layout-v6-och-v7) ||
| 7 | [CSS: layout](#css-positionering-och-layout-v6-och-v7) | [Inlämningsuppgift 2](/courses/da122a/assignments/uppg2.html) |
| 8 | [HTML och CSS: layout](#html-och-css-layout-v8-och-v9) ||
| 9 | [HTML och CSS: layout](#html-och-css-layout-v8-och-v9) | [Inlämningsuppgift 3](/courses/da122a/assignments/uppg3.html) |
| 10 | [JavaScript: grunder](#javascript-v10-och-v11) ||
| 11 | [JavaScript: grunder (forts.)](#javascript-v10-och-v11) | [Inlämningsuppgift 4](/courses/da122a/assignments/uppg4.html) |
| 12 | [JavaScript: funktioner](#javascript-fortsttning-v12-och-v13) ||
| 13 | [JavaScript: arrayer (m.m.)](#javascript-fortsttning-v12-och-v13) | [Inlämningsuppgift 5](/courses/da122a/assignments/uppg5.html) |
| 14 | [JavaScript: webbprogrammering](#javascript-webbprogrammering-v14-v15-och-v16) ||
| 15 | [JavaScript: händelsehanterare](#javascript-webbprogrammering-v14-v15-och-v16) ||
| 16 | [JavaScript: inbyggda funktioner](#javascript-webbprogrammering-v14-v15-och-v16) | [Inlämningsuppgift 6](/courses/da122a/assignments/uppg6.html) |
| 17 | [JavaScript: DOM](#javascript-webbprogrammering-forts-v17-v18-och-v19) ||
| 18 | [JavaScript: CSS genom JavaScript](#javascript-webbprogrammering-forts-v17-v18-och-v19) ||
| 19 | [JavaScript: localStorage](#javascript-webbprogrammering-forts-v17-v18-och-v19) | [Inlämningsuppgift 7](/courses/da122a/assignments/uppg7.html) |
| 20 | Kompletteringar ||
| 21 | Kompletteringar ||
| 22 | Kompletteringar ||
{: .small}

### Introduktion (v3)

Den första veckan är det viktigt att ni kontrollerar att ni kommer in på It's learning och kan se nyheterna eller övriga meddelanden som publiceras där. Uppdatera gärna er profil på It's learning med en bild, så ser det trevligare ut när vi skriver till varandra.

Ytterligare en sak ni bör kontrollera är att ni kan komma åt [dvwebb](http://ddwap.mah.se/dotnet/index.aspx). Dvwebb är ett webbpubliceringssystem (tänk webbhotell) som Malmö högskola erbjuder sina studenter så att ni kan publicera era webbplatser på nätet (dvs. inte endast lokalt på er egen dator). Det är även här alla inlämningsuppgifter kommer att publiceras (med undantag för uppgift 1). För att dvwebb ska fungera krävs det att ni aktiverar tjänsten - [här finner ni en guide för detta](/courses/da122a/material/intro_dvwebb.html).

När ni aktiverat tjänsten så kan ni kontrollera denna genom att ni laddar up en enkel webbplats (dvs. en HTML-fil) till dvwebb. Sedan besöker ni er egen adress genom `http://dvwebb.mah.se/användarnamn` (där ni byter ut "användarnamn" mot det ni loggar in med på It's learning).

Ni kan ladda upp filer på dvwebb antingen genom ett webbgränssnitt som ni hittar här eller genom FTP (t.ex. genom klienten Filezilla). Guide för hur webbgränssnittet fungerar hittar ni här (ni behöver inte bry er om databaser) och för FTP här.

Ni har möjlighet att ladda upp filer på dvwebb genom deras egna webbgränssnitt ([som ni finner på deras sida](http://ddwap.mah.se/dotnet/index.aspx)) eller genom en valfri FTP-klient (t.ex FileZilla, WinSCP, cyberduck, transmit - det finns en massa program!). [Här finner ni en guide för deras webbgränssnitt](https://ddwap.mah.se/dotnet/HOW%20TO%20USE%20SITE%20MANAGER.pdf).

Det är **viktigt** att ni kommer in på dvwebb - om inte detta görs får ni maila kursansvarig (sebastian.bengtegard@mah.se) så fixar vi en lösning snarast.

Glöm inte att beställa kurslitteratur (eller låna från ett bibliotek)!

---

### Don't make me think (v4)

Denna vecka ska ni läsa boken "Don't make me think" av Steve Krug. Boken är lättläst och trots att den har några år på nacken är de principer, riktlinjer och tumregler som tas upp fortfarande högst aktuella. Dessa kan vara bra att ha i bakhuvudet under resterande del av kursen när ni sjävla så småningom kommer att utveckla era egna webbplatser. Tänk på att hur tekniskt bra en hemsida än är måste den vara användarvänlig för att den ska uppskattas av en besökare. En webbplats som inte går att navigera eller utforska på ett enkeltvis är ingen sida en användare återvänder till.

Fokus för läsning ska vara på **de första sju** kapitlen i boken (även om allt är relevant förvisso).

---

### Trunk Test (v5)

Nu är det dags för er att utföra ett så kallat "Trunk test" på tre stycken webbplatser. Instruktioner för denna metod och vad ni bör tänka på när ni utför denna hittar ni i kapitel 6 (2nd edition). [Här finner ni instruktioner till inlämningsuppgiften](/courses/da122a/assignments/uppg1.html).

---

### CSS: positionering och layout (v6 och v7)

Det är dags att fräscha upp era CSS kunskaper inför den kommande inlämningsuppgiften där ni ska bygga tre olika layouter utifrån en förbestämd HTML-sida. Då gäller det ha koll på hur ni positionerar element, bilder, text, m.m. I kurslitteraturen "CSS: The missing manual" finns det bra underlag för en sådan repetition:

* Kapitel 1-5, innehåller grunderna om hur ni använder CSS. T.ex. hur länkar vi en stilmall, hur väljer vi vad som ska stylas, hur arv fungerar osv. Detta kan vara bra att repetera om ni känner att det behövs
* Kapitel 6-8, innehåller information hur vi stylar text, bilder och hur `margin`, `padding` samt ramar fungerar. Dessa egenskaperna behövs kunna hanteras för inlämningsuppgiften
* Kapitel 12, innehåller information om egenskapen `float` vilket vi med fördel kan använda oss av för att få bilderna i artiklarna i inlämningsuppgiften på korrekt plats

Utöver kurslitteraturen så finns det även [en bra artikel (Smashing Magazine)](coding.smashingmagazine.com/2009/10/19/the-mystery-of-css-float-property/) som går igenom egenskapen `float`. Hur fungerar det? Vad finns det för klurigheter med den och hur löses dessa?

[Här finner ni ytterligare en artikel (Smashing Magazine)](https://www.smashingmagazine.com/2009/10/mastering-css-coding-getting-started/) som bearbetar grundläggande CSS och hur denna bör/kan skrivas för att nå önskat resultat.

[Här finner ni en översikt](https://www.smashingmagazine.com/mastering-css-principles-comprehensive-reference-guide/) av relevanta CSS artiklar för den som vill ha mer material att ta till sig.

---

### HTML och CSS: layout (v8 och v9)

Det är nu dags att bygga en webbplats, och till skillnad från förra uppgiften ska ni nu skriva både HTML- och CSS-kod.

Bra material för att klara uppgiften finns i kursboken "CSS - the missing manual":

* Kaptiel 11 - 13, Här går de igenom hur en skapar layouter genom CSS, och det är precis vad vi ska göra i denna inlämningsuppgift

De länkar från föregående vecka är högst aktuella inför detta moment också!

---

### JavaScript (v10 och v11)

Nu kommer vi att lämna HTML och CSS för en liten stund och istället inrikta oss mot programmering med språket JavaScript. För den intresserade kan ni läsa mer och få en [introduktion till JavaScript på Wikipedia](https://en.wikipedia.org/wiki/JavaScript). Annars finns det föreläsningar här på kurswebbplatsen för att komma igång med JavaScript. Var börjar man då?

En bra start är att läsa de föreläsningar som finns på denna kurswebbplats:

* [JavaScript: Grunder]()
* [JavaScript: Grunder 2]()

Andra bra startpunkter är dessa källorna:

* [CodeAcademy](https://www.codecademy.com/learn/javascript) - En interaktiv guide för att komma igång med JavaScript - *rekomenderas starkt!*
* Kursboken: JavaScript development with DOM Scripting and Ajax: Kaptiel 1 och 2

---

### JavaScript: fortsättning (v12 och v13)

Nu när vi börjat komma igång med JavaScript ska vi titta vidare på hur vi kan utveckla vår programmering genom begreppen funktioner och arrayer. Detta för att effektivisera vår kod och lagra saker på smidigare sätt än bara genom variabler.

Innan ni börjar att titta på nya föreläsningar kan det vara en god idé att repetera de två föregående föreläsningarna så att ni kommer in i JavaScript tänket igen:

* [JavaScript: Grunder]()
* [JavaScript: Grunder 2]()

När ni gjort det så kan ni gå vidare och titta på föreläsningarna:

* [JavaScript: Arrayer och funktioner]()
* [JavaScript: Programmeringsprinciper]()

[Videoföreläsning om nästlade arrayer för de intresserade finns här](https://www.youtube.com/watch?v=BTPJvEuGvTk&feature=youtu.be).

Andra bra startpunkter är dessa källorna:

* [CodeAcademy](https://www.codecademy.com/learn/javascript) - En interaktiv guide för att komma igång med JavaScript - *rekomenderas starkt!*
* Kursboken: JavaScript development with DOM Scripting and Ajax: Kaptiel 1 och 2

---

### JavaScript: webbprogrammering (v14, v15 och v16)

I denna modul ska vi kombinera våra kunskaper inom webbutveckling (HTML och CSS) med våra programmeringskunskaper i JavaScript mot vad som kan omämnas som webbprogrammering.

Fokus i denna del kommer framförallt att ligga på händelsehantering, t.ex. att vi vill att en funktion ska köras när vi klickar på en knapp på en webbplats (HTML-dokument). Alltså vi vill knyta vårt gränssnitt i HTML och CSS till våra funktioner i JavaScript (dvs. vi skapar interaktivitet). En introduktion kring hur detta fungerar hittar ni här:

* [JavaScript: Event handlers]()

Inlämningsuppgiften kommer att fokusera på händelsehanterare (eng. event handlers) genom tre interaktioner med användaren:

1. Validering av ett registreringsformulär - så att användaren bara kan skriva in korrekt information (detta ska göras med JavaScript och inte med HTML5 i denna uppgift)
2. Vi ska ha externa länkar på sidan som för användaren från vår webbplats - när användare klickar på en sådan länk ska användaren bli varnad om detta och få en fråga om de verkligen vill lämna vår webbplats eller inte
3. Vi ska även ha bilder på vår webbplats. Dessa bilderna ska, när vi klickar på dem, öppnas i en förstorad version i en ny flik/fönster. Även detta ska ske genom JavaScript

---

### JavaScript: webbprogrammering forts. (v17, v18 och v19)

Nu när vi lärt oss att koppla användarhändelser på en webbplats (t.ex. klick från en användare som sedan kör en funktion) ska vi titta närmare på hur vi kan modifiera HTML och CSS genom JavaScript. Detta så att vi *utan att ladda om sidan* kan ändra det som visas för användare.

Vi kommer även titta på hur vi kan navigera runt i HTML-koden genom JavaScript (DOM) och hitta relationer mellan HTML-element, så som barn, föräldrar och syskon. En bra introduktion till detta finns här:

* [JavaScript: DOM]()

Inlämningsuppgiften kommer att fokuser på följande:

1. Spara användardata genom "[localStorage](https://developer.mozilla.org/en-US/docs/Web/API/Web_Storage_API/Using_the_Web_Storage_API)" (eller en cookie). Detta för att kunna ge varje användare en skräddarsydd vy av webbplatsen (genom olika layout-teman)
2. En interaktiv meny där användaren kan visa eller dölja olika menypartier
