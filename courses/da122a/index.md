---
title: "Webbutveckling: Fortsättningskurs (7.5 hp)"
code: da122a
---

# Webbutveckling: Fortsättningskurs

Kurs - grundnivå - 7.5 hp - 25% distans - Betygsskala: U/G

## Introduktion

Kursen består av 6 delmoment, s. k. moduler, där varje modul har material i form av föreläsningar, hänvisningar till litteratur, osv. följt av en inlämningsuppgift. Moduler och inlämningsuppgifterna hittar ni i vänstermenyn. Inlämning av uppgifter samt respektive deadline för dessa finner ni på [It's learning](https://mah.itslearning.com/Index.aspx).

Ta dig tid att gå igenom kursens innehåll samt [planering](/courses/da122a/plan.html) innan du börjar. **Lycka till!**

## Beskrivning

Kursen inleder med en skrivuppgift inom användbarhet där studenten ska analysera tre webbplatser med utgån från ett s.k. "Trunk test" (beskrivs i boken "Don't make me think"). Detta för att få upp ögonen för vikten av att en webbplats är användbar, samt för att få ett perspektiv på saker som en utvecklare bör bejaka för att öka användbarheten på en webbplats. Därefter fortsätter kursen med CSS (för att skapa layouter) för att slutligen gå vidare mot webbprogrammering med JavaScript. Där vi börjar med grundläggande programmering (rent generellt) och därefter avslutar med att applicera dessa kunskaper mot webben för att göra en webbplats interaktiv.

### Syfte

*Kursen syftar till att ge goda färdigheter för konstruktion av dynamiska och interaktiva webbplatser, god kännedom om olika tekniker som används som komplement till HTML, samt grundläggande färdigheter inom webbprogrammering. Kursen behandlar DHTML, JavaScript, CSS och HTML, med syfte att ge goda färdigheter i att skapa och underhålla dynamiska webbplatser.*

Det rekommenderas att läsa igenom den kompletta [kursplanen](https://edu.mah.se/sv/Course/DA122A#Syllabus).

### Kurslitteratur

* *CSS: The Missing Manual, 2nd Ed*. McFarland, David (2009). ISBN: **9780596802455**
* *Beginning JavaScript development with DOM scripting and Ajax*. Heilmann, Christian (2006). ISBN: **9781590596807**
* *Don't Make Me Think, 2nd Ed*. Krug, Steve (2006). ISBN: **9780321344755**

Kurslitteraturen används i samband med en mängd elektroniska källor och övrigt material för att ge en stor bredd på den information du kan ta till dig. Det innebär att utöver att följa de hänvisningar som ges så rekommenderas det starkt att du aktivt själv söker information.

## Inlämningar

Samtliga inlämningar sker via lärplatformen [It's learning](https://mah.itslearning.com/Index.aspx). Uppgifterna **ska** lämnas in i format `.zip` (dvs. att du komprimerar alla filer till *en* fil) om det är flera filer - annars som en `.pdf`. Denna filen bör döpas enligt följande mall: `inl1_lisa_a_da280a.zip` (eller med `.pdf` i slutet), tänk på att det är endast denna fil som behöver namnges på detta viset - inte alla filer (om ni komprimerar).

Innan inlämning är det bra att kontrollera att allt det material du lämnar in är korrekt. Nedan finner du en mindre checklista som du kan ta för vana att säkerställa:

* Kontrollera att du beaktat alla delar av uppgiften, med andra ord, har du läst och förstått alla delar av uppgiften?
* Kontrollera att samtliga filer är strukturerade och inkluderade på ett korrekt vis (dvs. bilder, HTML-dokument, osv.)
* Har den inlämnade filen korrekt namn?

Tänk på att du gör uppgifterna för att lära dig. Så länge du använt alla dina resurser och förmågor för att lära dig är det okej att misslyckas!

## Länkar

* [Malmö högskola](http://mah.se)
* [It's Learning](https://mah.itslearning.com/Index.aspx)
* [Kursplan](https://edu.mah.se/sv/Course/DA122A#Syllabus)
* [Planering för kursen](/courses/da122a/plan.html)
