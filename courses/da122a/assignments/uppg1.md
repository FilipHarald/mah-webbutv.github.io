---
title: Inlämningsuppgift 1
code: da122a
disqus: 1
---

# Inlämningsuppgift 1

Betyg: U/G

## Inledning

Begreppet användbarhet används ofta vid beskrivningar av webbplatser, t.ex. "Denna webbplats har hög användbarhet". Men vad innebär det egentligen att en webbplats har hög användbarhet?

Enligt ISO-normen 9241-11 definieras användbarhet enligt:
*Den grad i vilken användare i ett givet sammanhang kan bruka en produkt för att uppnå specifika mål på ett ändamålsenligt, effektivt och för användaren tillfredsställande sätt.*

Användbarhet kan på så sätt översättas till ett sorts kvalitetsmått för en webbplats. Faktorer som påverkar användbarhet på en webbplats är t.ex. hur lätt webbplatsen är att lära sig, hur lätt den är att komma ihåg och hur många fel användaren gör vid användning av webbplatsen. Betänk även att användbarhet för en webbplats skiljer sig beroende på vem besökaren är.

## Uppgift

Uppgiften är uppdelad i tre steg:

1. Välj tre webbplatser du ofta besöker och gör Steve Krugs ”trunk test” på dessa. Bedöm sedan webbplatserna utifrån resultaten från ditt ”trunk test”
2. Reflektera över vad du tyckte var bra/mindre bra med de olika webbplatserna och kom med förbättringsförslag
3. Bortsett från de riktlinjer Krug tar upp i sitt ”trunk test”, vilka riktlinjer anser du en webbplats ska följa för att ha hög användbarhet?

## Omfattning

Detta är **riktlinjer** på omfattningen av innehållet för de olika deluppgifterna (sett till brödtext).

* **Del 1**: 1/2 sida per webbplats (exklusive bild)
* **Del 2**: 1/2 sida per webbplats
* **Del 3**: En punktlista på 3-5 riktlinjer

## Inlämning

*Inlämningsuppgiften är individuell, vilket innebär att samarbete inte är tillåtet.*

När du är färdig med din uppgift så ska du ladda upp din rapport som en `.pdf` på It's learning. Glöm inte att gå igenom din text minst en gång innan du skickar in för att eventuellt hitta och korrigera slarvfel och dylikt. I rapporten ska det även finnas med skärmdumpar på de webbplatser som ni valt att undersöka, där de olika sid-elementen finns utmarkerade.

Lycka till!
