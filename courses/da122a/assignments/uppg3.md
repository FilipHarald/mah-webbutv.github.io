---
title: Inlämningsuppgift 3
code: da122a
disqus: 1
---

# Inlämningsuppgift 3

Betyg: U/G

## Inledning

Tredje inlämningsuppiften går ut på att ni med hjälp av HTML och CSS ska bygga en nättidningssida. Sidan ska innehålla en navigation, artikel, annonser, och dessutom validera enligt HTML5 samt CSS3.

Observera att ni inte behöver göra en hel tidning. Det ska finnas länkar som navigation, men länkarna behöver inte gå någonstans. Ni ska bara göra **en** sida.

## Uppgift

Ni ska göra en klassisk tidningslayout för lokaltidningen "Blomstermåla-Bladet", i samma stil som den på exemplet nedan (som är ett ihopklipp av saker från lite olika nättidningar). Ni ska, med andra ord, ha:

* En rubrik/logga högst upp. Under den ska det finnas en rad med "snabbknappar" för att komma till olika delar av tidningen - Inrikes, Utrikes, Lokalt, Nöje, Sport och Väder, åtminstone
* En navigeringsmeny till vänster. Den ska innehålla samma typ av delsektioner som ovan, men med underrubriker. [Ett lagom innehåll finns här](/courses/da122a/material/inl3_txt.txt).
* Reklamplatser till höger
* En artikel i mitten. Den ska ha rubrik, ingress och brödtext, och ska innehålla minst en bild. Där artikeln slutar kan man gärna fylla på med klicka-vidare-länkar till andra artiklar

![Exempellayout](/courses/da122a/material/inl3_bild1.jpg) _Exempel på hur en layout kan se_

Ni behöver inte ha samma text, samma bilder, samma färger eller något sånt - exemplet försöker bara exemplifiera layouten.

## Kravspecifikation

Vad krävs för att uppgiften ska vara godkänd förutom att den ska se ut som beskrivs ovan?

* Sidan ska bestå av (minst) följande delar. Sidhuvud med logotyp/meny, vänsterkolumn med meny, mittkolumn med artikel, högerkolumn med annonser & en sidfot med kontaktuppgifter
* Sidan ska validera som HTML5 samt CSS3. Det innebär även att DOCTYPE och teckenkodning ska anges rätt
* Den ska fungera oavsett webbläsare, operativsystem eller skärmupplösning
* Layouten ska vara uppbyggd med CSS, **inte** tabeller
* Layouten ska vara uppbyggd genom att ni använder `float` eller `flexbox`, dvs. **inte** `position: absolut` eller dylikt
* Sidan ska ligga centrerad i webbläsaren
* HTML-koden ska vara snyggt skriven, alltså vara logisk och tydlig. Klasser och identiteter ska ha bra och beskrivande namn, sidans sektioner är logiskt uppdelade m.m. Använd gärna de nya elementen i HTML5 (header, footer, section, nav, osv.) för att skapa en tydlig struktur på sidan. Jag ska enkelt kunna läsa er HTML-kod och snabbt få en övergripande bild om sidans uppbyggnad

## Inlämning

*Inlämningsuppgiften är individuell, vilket innebär att samarbete inte är tillåtet.*

När ni är färdiga med er uppgift så ska ni lämna in denna som en `.zip` fil på It's learning, glöm inte att inkludera alla filer som krävs (med korrekta sökvägar så även jag kan kontrollera innehållet). Utöver detta ska även sidan publiceras på dvwebb och således behöver ni även inkludera denna länken när ni lämnar in på It's learning.

Lycka till!
