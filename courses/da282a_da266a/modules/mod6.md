---
title: Modul 6 - Projekt
code: da282a_da266a
---

# Modul 6 - Projekt

## Beskrivning

I den sista modulen kommer du att ensam utföra ett eget litet projekt utifrån de krav som listas i inlämningsuppgift 6. Tanken med denna uppgift är att skapa en mer komplett webbapplikation som inkluderar de koncept som du tidigare stött på i inlämningsuppgift 4 och 5. Grundidén med uppgiften är att arbeta med att ta emot användarinput, spara denna och sedan presentera denna på två olika vis - en HTML-representation (där utseendet och användbarheten styrs med CSS) samt en representation av rå-datan i form av JSON. Detta för att du ska bli bekant med att många webbplatser och tjänster idag gör detta, där det andra sättet (JSON) möjliggör att andra personer hade kunnat hämta er rå-data och göra en egen representation av denna (t.ex. med en egen CSS-fil och dylikt) - detta blir således även en grundläggande introduktion till begreppet "API".

Inför projektet rekommenderas du ha färdigställt de två tidigare uppgifter innehållande Flask (4 och 5) för att vara förberedda nog att klara av uppgiften. Eftersom detta ramverk är så populärt idag så kommer du säkerligen finna en mängd innehåll på webben kring detta. Var dock noggrann med att kontrollera hur aktuellt materialet är och ta vissa påståenden med en nypa salt då många tutorials och guider utgår från en annan persons tycke, smak och idéer. Det finns trots allt många sätt att lösa samma problem inom programmering och webb.

Lycka till!

## Inlämningsuppgift

* [Inlämningsuppgift 6](/courses/da282a_da266a/assignments/uppg6.html)
