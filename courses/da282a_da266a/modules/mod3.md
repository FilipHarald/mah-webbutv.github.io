---
title: Modul 3 - Introduktion till programmering 2
code: da282a_da266a
---

# Modul 3 - Introduktion till programmering 2

## Beskrivning

I den tredje modulen kommer du att börja arbeta med filer och användarinput samt dataformatet JSON. Dessa koncept kommer du sedan att stöta på i nästkommande uppgifter. Det är därför viktigt att du lär dig dessa koncept nu för att förenkla för dig själv senare.

Att arbeta med filer är väldigt vanligt idag. Filer återfinns i olika format, exempelvis `.txt`, `.csv` och så vidare. Detta innebär att du som utvecklare måste veta vilken typ av fil du ska arbeta med. I denna modul har vi valt JSON som dataformat. Anledningen till detta är att det är väldigt vanligt idag och att det är ett format som kan användas och tolkas av flera programmeringsspråk (inte bara Python).

Den andra delen av denna modulen är användarinput och i detta fall handlar det om att en användare kan (efter att ha kört igång ditt Pythonprogram) få möjlighet att skriva in text som du sedan väljer att göra någonting med, exempelvis räkna ut något eller bara spara det till en fil. Längre fram kommer vi att gå vidare från denna typ av användarinput till den som kommer från formulär - principen är den samma men innehållet (inputen) kommer från en annan plats.

Börja med att gå igenom de kapitel som finns från boken och sedan vidare med de digitala källorna. Du rekommenderas även att försöka ha uppgiften i åtanke medan du läser. Försök att jobba stegvis med uppgiften och när du fastnar eller känner dig osäker återgår du till källorna.

## Material

_Du rekommenderas att gå igenom allt det material som anges nedan samt att söka själv via webben._

### Kurslitteratur

* Kapitel 13 och 14 i boken [Think Python](http://greenteapress.com/thinkpython/html/index.html)

### Digitala källor

* [Reading and Writing Files in Python](http://www.pythonforbeginners.com/files/reading-and-writing-files-in-python)
* [JSON](http://docs.python-guide.org/en/latest/scenarios/json/) (kort)
* [json - JavaScript Object Notation Serializer](https://pymotw.com/2/json/) (längre men mer ingående)
* [Python 3 Programming Tutorial - Writing to File](https://www.youtube.com/watch?v=f6zeuk5UjuE) (video)
* [Python Programming Tutorial - 41 - Working with Files](https://www.youtube.com/watch?v=0DHt_gC-k_E) (video)
* [Python Programming Tutorial - 23 - How to Read and Write Files](https://www.youtube.com/watch?v=YV6qm6erphk) (video)

## Inlämningsuppgift

* [Inlämningsuppgift 3](/courses/da282a_da266a/assignments/uppg3.html)
